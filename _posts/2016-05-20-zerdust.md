---
layout: post
title: "Sahi Ne Söylemişti Zerdüşt?"
categories: misc
thumb: "https://raw.githubusercontent.com/derinmavi183/derinmavi.github.io/master/images/thumb4.png"
---

Felsefe tarihindeki en orijinal karakterlerden biri Friedrich Nietzche. Gerçekten nasıl kendimiz gibi olacağımızı düşünen belki de ilk filozof.
Ne istediğimiz konusunda dürüst olmamız gerektiğini, uğruna kahramansı biçimde dövüşmemizi öğütleyen Nietzche'yi okurken takındığı tavrın cesaret verici olduğunı sezebiliyorsunuz. Bir yandan da son derece eğlenceli. Bir bakıma Nietzche'nin *şen bilim*inin gerçekten mutluluk verici bir tarafı da var.

> There is no such thing as moral phenomena, but only a moral interpretation of phenomena.

Nietzche'nin Alman dili üzerindeki kabiliyeti ve artistik yeteneği felsefe tarihinde eşi benzeri görülmemiş seviyede. Çeviriler anlamayı güçleştirse de muazzam bir beceri söz konusu. Fakat bu yetmezmiş gibi Nietzche bu son derecede sofistike dili felsefe tarihinde - özellikle aydınlanmadan itibaren yeni bir şey söylenmemiş etikte - bir kırılma noktası yaratmak için kullanıyor.

> I am not a man. I am dynamite.

Öncelikle tarihsel bir özetle başlayalım. Nietzche 1844 yılında Almanya'nın doğusunda doğuyor. Akademisyenlik kariyerini bırakıp İsviçre Alplerine yerleşiyor ve burada kitaplarını yazmaya devam ediyor. Sırasıyla Trajedinin Doğuşu, İnsanca Pek İnsanca, Şen Bilim, Böyle Buyurdu Zerdüşt, İyi ve Kötünün Ötesinde ve Ahlakın Söykütüğü'nü yazıyor.

Nietzche ilginç kişiliği, dilbilimindeki ustalığıyda bugün en çok takip edilen felsefecilerden biri. Buna rağmen Nietzche'nin yanlış anlaşılmasına sebebiyet veren pek çok yanlış yorum var. En yaygın yanılgılardan biri Nietzche’nin nihilist olduğu. Yazıları nihilist temalar barındırsa da Nietzche’den bir nihilizm sembolü çıkarmak çok zor. Tezat olarak devamlı olarak soylu davranışlardan “soylu” bir ruha sahip olmaktan bahsediyor. Nietzche eskinin aristokratlarının sütten çıkmış ak kaşık olmasalar da hiç değilse dürüstlüklerini, doğrudanlıklarını takdir ediyor. Bir nihilistin ahlakın olmadığını söylemesi (moral relativist olması) gerekir. Ama bunun yerine yeni bir ahlak tanımlamaktan bahsediyor.

> Beni öldürmeyen acı güçlendirir.

Nietzche hakkında bir diğer yanlış yorum da ona fazladan bir melankoli biçmek. Sıklıkla dramatize edilen bizi çok da ilgilendirmemesi gereken acıklı hayat hikayesine çekiliyoruz. Stefan Zweig Nietzche’yi anlatırken karamsar  bir hasta adam portresi çiziyor meseleyi bolca soslayıp dramatikleştiriyor. Nietzche biyografisi her açıdan kabus. Nietzche’yi bu şekilde yanlış anlamak bizi gerçeklerden uzaklaştırıp, sıkıcı depresifler yapacağı gibi aynı zamanda düşüncesinin dünyayı değiştiren özünü görmemize de engel oluyor. Nietzche’nin ölümünden sonra 2 dünya savaşı ile Avrupa’nın yaşadıkları daha dramatik. Acı bir şekilde Zweig’in kendisi de Nazi’ler tarafından ülkesini terk etmek zorunda bırakıldıktan sonra intahar ediyor.

> Ben size diğer yazarların ancak bir kitapta anlatacaklarını bir cümlede anlatırım. Anlatamayacaklarını da...

Bir diğer yanılgı da Nietzche'nin bir proto-Nazi olduğu. İşin aslı Nietzche'nin dünya görüşü insanı ırka indirgeyen dar kafalı Nazi'liğin kaldıramayacağı ölçüde geniş ve derin. Nietzche Yahudi dostu değil ama düşman da değil. Dine karşı pozisyonu Yahudi'liği de kapsıyor tabi ki. Yazıları içerisinde şaka yollu Yahudileri övdüğü satırlar bile bulmak mümkün. Özetle Nietzche dünyaya o yönden bakmıyor. Bir insan topluluğunu hedef almak gibi bir derdi yok. Nazi'ler ile ortak yönleri aynı çağda yaşamış herhangi bir düşünürde bulmak mümkün. ( Bu konuda tabi ki Heidegger istisna. Nazi partisi üyesiydi ve Nazi'lerce rektör seçilip Ah! Führer'im diye mektup yazmıştır. Buna rağmen onun bile Nazi'liği ne kadar eserlerine yansıttığı tartışma konusu. ) Bu anlamda çağın filozoflarının insanlığa karşı bir suç olan ırkçılığı onaylamak gibi bir genellemeye gitmek doğru olmaz.

Öte yandan Nietzche'yi körü körüne savunarak onu bir aziz mertebesine yükseltmek de yersiz. Nietzche'nin insanlığın düşünsel hayatını büyük ölçüde etkilediği ortada ama yine de görece ilkel bir zamanda yaşıyordu. Her ne kadar döneminin bazı avantajları olsa da fikirleri özellikle de inşa aşamasında o kadar başarısı tartışmalı. Nietzche varolan bir düşüncenin eksik hallerini göstermekte, yanlışı "koklamakta" çok iyi. Ama yapmaya gelince daha tartışmalı bir alana giriyoruz. Kendisi de biraz denediğinin farkında zaten eklektik parça parça yazıyor. Yani ben üreteyim değerliyse ispat edecektir düşüncesinde. Yalnızca dans edebilen bir tanrıya inanan hobi olarak klasik müzik eserleri bestelemiş bir filozoftan bahsediyoruz. Eğer biraz ayaklarınızın yerden kesilmesine tahammülünüz varsa oldukça eğlenebilirsiniz.

### Peki Nietzche Ne İle İlgilendi?

Nietzche'nin ise farklı beslenme kaynakları var. Felsefe tarihininden, dilbilimden, Darwin'den ve psikanalizden etkileniyor. Nietzche'nin yapmaya yeltendiği şeyi yani söykütüğü bilimini (geneology) toplumun psikanalizi şeklinde özetleyebiliriz. Karşısındaki kişinin, fikrin bir gizli hikayesi olduğu ve bu gizli hikayenin çoğu zaman söylenenden farklı olduğu düşüncesi söz konusu. Doğru bir analiz yöntemiyle bu hikayenin deşifre edilebileceği edilebileceğini düşünüyor. Bunu bir bilim olarak tasavvur ediyor çünkü bu nihayetinde tıpkı fizik gibi araştırılıp çözülebilecek bir şey. Fakat Nietzche'nin esas ilhamı arkeolojiden geliyor. Çünkü arkaik bir nesneyi çıkaran arkeologlar arkeolojik nesneyi yapan düşünce setine doğal şekilde mesafeli. Bir çeşit bilimsel soyutlanma ile o eseri ele alıyorlar. Mısır hiyerogliflerini çözen arkeologlar Mısır dinini derinlemesine anlasalar da  bu Mısır dinine inanmaktan son derece farklı.

Nietzche tarihin aşağı yukarı doğru dürüst okunmaya başlandığı bütünsel bakış açılarının geliştirebildiği bir yüzyılda yaşıyor. Antik Yunan'ı bildiğinden Nietzche'nin bu görece yeni soysuz Hıristiyanlıkla arası pek iyi değil. Dinden oluşan boşluğun felsefe, sanat, müzik ve edebiyatla ile doldurulması gerektiğini düşünüyor. Nietzche insanın özünü yansıtmakta özellikle Yunan tragedyasın'dan etkileniyor. Kültürü dine benzetmesinde yine bir Dionysos-Apollo ikilemi var. insan kişiliğinde birbiriyle çelişen iki sanatsal dürtü'den Apollon tarafı kontrollü, düzeni önceleyen, mantıklı ve ahlaklı. Dionysian ise tutkulu, çılgın ve sezgisel, doğası gereği saflıktan uzak zehirli.

Hıristiyanlıkta en ufak bir kutsal taraf olmadığını Böyle Buyurdu Zerdüşt bir anlamda ironik bir biçimde İncil ile yarışacak şekilde dini bir sahte dini metin ortaya koyarak yapıyor. Bu aslında bakın ben daha iyisini yazarım demek gibi tam da Nietzche'ye yaraşır bir hareket. İlginçtir Zerdüşt içerisinde dine karşı faklı bir tavrı da görmek mümkün. Zerdüşt dağdan inerken dindar bir yaşlı ile karşılaşıyor. Yaşlı Zerdüşt'e en yakın şey aslında. Tıpkı onun gibi insanlardan uzak. Huzurlu. Zerdüşt onu dinledikten sonra şöyle diyecek. Tanrı'nın öldüğünü duymamış mı?

Böyle Buyurdu Zerdüşt ile bir diğer yaptığı da aslında sadece dine değil din benzeri düşüncelerin de yanlışlığını işaret ediyor. Din kendisi aracılığı ile bir hata olarak nasıl hayatın kendisinden kopmaya meyilli olduğumuzu gösteriyor. Zerdüşt'ün tekrar tekrar dile getireceği turnusol kağıdı düşünce *hayatı öteleyenlerden, yaşamı değil ölümü öncülleyen düşüncelerden* kaçınmak. Bu anlamda kendi değerlerini tanımlamak.

### Nietzche Esintili Fikirler

Nietzche'nin başlangıçta ilkel olarak algılanabilecek bazı tutumların pek çok açıdan üstün olduğunu görüyor. 
Bu bugünün insanı için modern hayatın dayatmalarından bağımsız bir düşünceye ulaşarak bu ilişkiyi yeniden kurması açısından değerli olabilir. 
Bugün de aslında kültür, ekonomi ve teknoloji bize ürünler ve bir yaşam tarzını empoze ederken aslına bakarsanız alternatif yaşam şekilleri yine parlıyor. Tarihe bakan kişi başka olasılıkları da görebilir hale geliyor. Belki Roma'lı gibi düşünebilir. Hiç değilse taklit edebilir. Bu bireyi gereksiz kültürel referansların pekçoğundan kurtaracaktır ve akılalmaz konformistliğe ve nihilistliğe iyi gelecektir. Aslında üniversitelerde bugün izleri silinse de bir greco-roman semboloji var.
Üniversite çeşitli geleneklerle bu ruhu canlı tutmaya çalışıyor.

Nietzche'nin iradeyi özünde gerekçelerden bağımsız. İrade özünde irrasyonel. Gerçekliğe aykırı. Fakat insan gerçeklik dönüştürücüsü olarak kendi irrasyonelitesini gerçek dünyaya sokuşturuyor. İrade (will) özgür olduğundan irrasyonel. Bunu yapabilmesi için de gerçeklik farkındalığı gerekiyor. Bu da bir tansiyon bir ikilem oluştuyor.

Nietzche ve Schopenhauer'in "will" (irade) kavramına bu kadar takılmasına şaşmamalı. İrade kavramında sihirli şey var. Bunu kendimizde gözlemlemek biraz zor olabilir. Ama mesela biri bir başkasının iradesini yerine getiriyor olsun. Johny Cash'ın God's Gonna Cut You Down şarkısında bir melek "John, go do my will!" der. Buradaki gibi bir melek dediğinde ya da iki arkadaştan biri diğerine go do my will dese burada aslında will'in anlamı çıkıyor biraz. Arındırıcı üst düzey bir düşünce gibi. Bir çok şeyi çözüyor hizzaya getiriyor. Yapma temelli oluyor. Yani o zaman irade aksiyona yol açan şey oluyor.

Felsefe tarihine bakıldığında Nietzche'de şöyle bir ayrım görüyoruz. Kavgada biri öyle bir şey söylüyor ki. Artık tartışma asla aynı olmuyor. Karşının bütün o vakarını yerle yeksan ediyor. Artık öteki tarafa hak verecek olsanız bile aklınızda daima bir soru işareti kalıyor. Bunu hem teknik anlamda yapıyor. (Daha sonra Michel Foucault ve diğerlerine ilham olan soykütüğündeki gibi) hem de tutum anlamında. "Bak ben senin istediğin gibi bakıyordum olaylara artık bakmayacağım. Bu yolla bir fayda da elde edeceğim. Tüm insanlık adına buradan elde edilecek bir fayda olabilir." demek bu.

Nietzche'nin "sefil huzur" dan bahseder. Bu da çok yerinde bir tespit çünkü çoğu zaman ya kendimizi çok önemsiyoruz ya da yalnızca huzurlu olacağız diye kendimizi tutsak ediyoruz.
Oysa irade bizden de bağımsız. Bizdeki değerli yan.

Kendi irademizi sorgulamak bu kadar doğru mu?

Yaşam kendisinde değerlidir. Canlı olmak mucizevidir.

Acıdan kaçmak sizi daha az biri yapar. Acı hayatın gerçeğidir. Bu gerçeklikten kaçmak sizi ilkesizleştirir. İçselleştirilmelidir.

Oluşun kendisi masumdur. Bir şeyin olmuş olması onu aklar. Evren ona izin vermiştir. Oluşa herhangi bir suç atfedilemez. 




