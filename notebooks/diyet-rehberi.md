Beslenme oldukça ilginç bir konu. İnsanlık tarihi boyunca açlıkla mücadele etmiş bir tür. 
Geçmişte yaşayan insanların hayatında kıtlığın sıklıkla gündelik hayatın bir parçası olduğunu görüyoruz.
Bugün teknolojinin imkanlarıyla besin üretiminin kolaylaşmasıyla yiyecek bulamama gibi bir durum neredeyse görülmüyor.
Modern tarım ve hayvancılık sayesinde insanların büyük bir bölümü ihtiyacı olandan daha fazla yiyeceğe sahip. 

Bir fastfood restoranına gidip kapalı alanda hormonla besleyip şişirilen bir tavuk yavrusunu yediğinizde yiyeceğinizin hikayesi doğal olandan dramatik ölçüde farklı oluyor.
Belki açlık gibi bir sorun çözülmüş oluyor ama yiyeceklerin kalitesi aynı değil.
Bir taraftan çağlar öncesinden gelen gömülü mekanizmalarımız ile yemeğe bakıyoruz ve acıdır ki kısa sürede bağımlı oluyoruz.
İşin en ironik yanlarından biri bu durumun görece ekonomik olarak daha zorda olan topluluklarda daha fazla görülmesi. 
Aşırı kilo aslında tıpkı sigara içmek gibi alt kültürün bir sembolü haline dönüşmüş durumda.

Kilonun güzellikle ilişkisi kurgusal olabilir. Fakat sağlıkla ilişkisi değil.
Aslında hepimizin ideal bir kilosu var. Bu ideal kiloya ulaşmak kimimiz için kilo almak kimi için de kilo vermek anlamına geliyor.
Öte yandan bu psikolojik olarak biraz zor ve biraz da tehlikeli konu. Çünkü aslında tüketmesi gerekenden fazla tüketim yapan biri aslında hayattan tatminini buraya koymuş oluyor.
Bu aslında o kişinin hayat tatminini etkileyen bir konu. Bu nedenle irade gerektiriyor.




